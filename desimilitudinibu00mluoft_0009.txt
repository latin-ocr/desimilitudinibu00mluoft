Doctrina, quam de artis poeticae rationibus in tertia alterius
libri epistula profert HoratiuS, neque eam modo ob causam in
lucem a poeta edita est, ut Pisones doceret, quomodo carmina
pangerent, neque ei propria et peculiaris est. Per singulas enini
partes a Graecis exemplaribus petita, norma est atque regula,
quain omnes poetae, qui hac aetate Romae florent, summa fide
sequuntur. Qui omnes ingenuam et romanam artem creare ne
conati quidem sunt: cum Graeci poetae iis in summum fastigium
evecti esse viderentur, super quod escendi non posset, in eo
summum studium omnemque operam posuerunt, ut —- Aeolicum
hic, ille Allexandrinum —- carmen ad Italos deducerent modos
itaque sui populi facerent opera, quibus pulcriora fingere mortales
non possent. Quare in omnibus quaestionibus, quae latinos spectant
poetas, etiam graecorum exemplarium ratio habenda et a viris
doctis plerumque habita est. Alterum autem, quod supra dixi,
eandem normam atque regulam eos poetas. de quibus agimus,
sequi, et alias et in ea. parte, quam nobis tractandam sumpsimus,
Ι plane neglectum est. Cum enim (le similitudinibus apud poetas
latinos viri docti haud raro scripserint, ita semper rem instituerunt,
ut sibi proponerent, ex unius poetae carminibus ea conquirere,
quae cum antiquiorum poetarum similitudinibus concinere
viderentur. At poetas, qui ceteroquin, quasi secta vel collegium
easdem leges secuti suut, etiam de similitudinibus fingendis
adhibendisque idem sensisse, necesse est. Itaque spero, fore, ut
haud supervacaneam videar quaestionem instituisse de similitudi-
nibus apud Romanorum poetas elegiacos, 'l‘ibullun·i‚ Propertium,
Ovidium, quibus, quo iustiorem redderem imaginem, addidi
Catullum, Vergilium et Horatium, quamquam huius quidem satiras
epistolasque omisi: sunt enim ab co genere poesis alienae, quod
mihi tractandum proposui. Graecos vero poetas, quos cum his
componerem, mihi clegi Homerum, ex quo omnis pendet veterum
ars poet-ica, Callimachum, Theocritum, Bionem‚ Moschum, poetas,
quorum reliquiae Bergkii anthologia lyrica continentur: Pindarum
poetasque tragicos nou nisi rarissime assumpsi. Cum ita opus
meum circumscriberem, exclusi ex eius circuitu propriam fontium
investigationem, quae dicitur: etenim ea uno artis poeticae genere

1

