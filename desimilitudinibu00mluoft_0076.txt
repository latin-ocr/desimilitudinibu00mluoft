 

-68-

Graecis petivit, in iis seligendis eruditi gustus poetam se praestitit,
neque, quas e communi sermone electas carminibus intexuit, neglexit
sed scite excoluit. Horatius, cuius non nisi carmina respicimus,
non ita multas ipse invenit imagines, sed pulcherrimas, quibus
Graeci poetae carmina ornarent, scite, ut erat eius ingenium, deli-v
bavit. Similitudines e vulgari sermone depromptae, licet aptis-
simae fuerint rei, de qua ageretur, locum vix habere potuerunt
in odis elatis, in satiris epistolisque multo maiorem earum invenias
numerum. Neque mirabimur, inter tot comparationes Maronis
tam exiguum esse numerum earum, quas ipse finxerit, cum Ver-
gilius -— et in hac re Romanorum poetarum exemplar — versus
flammeos mortalibus nou medullitus propinet, sed ex aliorum uvis
vinum suum magno labore torculet. Ceterum hic poeta ne formam
quidem similitudinum industria curavit, sed — quo propius ad
Homeri carmina accederet — saepius iisdem fere verbis eandem
imaginem iterum induxit. Et iam eo pervenimus, ut de Tibullo
dicamus, quo qui dulcius atque mollius delicias rusticorum, aman-
tium dolores cecinerit, vix quisquam inveniatur. Sed in* his
describendis omnis poetica vis atque virtus Tibulli ita posita est,
ut non solum si alia argumenta ei tractanda sunt, ad eas redire
studeat (cf. I. 7. II. 5.) sed etiam imaginibus aliunde repetitis
aliquid novi inserere carminibus suis non possit. Imo, si com·
>parationes paucissimas, quas habet, diligentius spectamus, videmus,
omnino carminibus Tibulli venusti nihil defuturum, si omittas
imagines, quae aut simplicissimae sunt et e vulgari sermone de-
promptae, aut plane secus ceciderunt (IV. 2. 13.) Quod si ad
Propertium progredimur, et ipsum haud uberrimum in com-
parationibus, longe aliter res se habet. Nam pro universo
comparationum suarum numero satis multas ipse sibi finxit et,
quas ex aliorum divitiis depromsit, eleganter mutavit. Neque
apud eum multas simplices imagines invenias, neque quae primo
statim aspectu placere possint. Etenim ut in tota poesi, ita
etiam in hac singulari parte Propertius, qui sicuti — quem
imitatus est — Callimachus, σικχαίνει πάντα τά δημόσια, ἱ11181
lectoribus offerre studuit, at mel subausterum. Ovidius, ut tale
quid spectaret eamque ob causam raro quaesitas imagines adhiberet,
tantum aberat, ut vix sibi ipsi satisfacere potuisse videatur in
imaginibus semper denuo proferendis. Quare et ipse imagines
finxit et ex aliorum carminibus, e philosophorum dialogis, e vulgari
sermone deprompsit, ut ingenium et memoria eum duxerunt. Nec
solum multitudine comparationum, verum etium varietate multi-
plici formarum, quibus imagines profert, suavissime animos nostros

