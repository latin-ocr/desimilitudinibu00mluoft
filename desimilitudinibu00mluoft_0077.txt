 

-69-

permulcet. Qui vero credunt, eum inter libros 'aliorum poetarum
sedentem imagines conquissivisse et bibliothecam suam pervestigasse‚
ut e duorum vel trium scriptorum locis comparationem contaminaret
tripartitam, vereor, ne parum perspexerint indolem poetae, cui,
quidquid temptabat dicere, versus erat. Nobis Ovidius in simili—
tudinibus, ut in omni poesi, est poeta nativa arte et gustu insito
magis pollens, quam studio et doctrina, ut verbo dicam, poeta
consentaneus aetati, quae postulavit, ut non prodessent poetae,
sed modo delectarent.

